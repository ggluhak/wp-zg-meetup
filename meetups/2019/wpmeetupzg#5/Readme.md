# 5th Zagreb WordPress Meetup

[meetup.com link](https://www.meetup.com/en-AU/Zagreb-WordPress-Meetup/events/266379961/)

# Details

Posljednji ovogodišnji meetup ugostit će ForgeBIT u svojem novom uredu u Green gold centru, Radnička cesta 52, R2 ulaz, 3. kat lijevo. Kao i svaki put do sad očekuje nas troje predavača sa zanimljivim i korisnim temama. Domaćini su se pobrinuli za sve ostalo, između ostalog da nitko ne ode doma gladan i/ili žedan. Ostatak sponzora pobrinuo se za vrijedne nagrade koje možete osvojiti u našem raffleu na kraju meetupa.

Vidimo se 26. studenog od 18 sati u ForgeBIT uredu, Radnička cesta 52 (R2 ulaz, 3. kat lijevo).

Prijava je obavezna (i besplatna) putem meetup.com.

##Raspored

### 18:00 - 18:10 : Okupljanje i uvod

----------------

### 18:10 - 18:40 : Vođenje WordPress projekata unutar agencije

Iako je većina projekata koje rade u Infinumu dugoročne prirode, unutar WordPress tima projekti su veoma raznovrsni - od kratkoročnih projekata tipa jednostavnih landing pageva do dugoročnih projekata kao što su kompleksne korporativne stranice, decoupled stranice i slično.

U ovom talku će pričati koliko su wp projekti drugačiji u odnosu na projekte u drugim tehnologijama. Pogotovo iz perspektive project managementa. Vidjet ćemo kako poboljšati komunikaciju tima i klijenta na njihovo obostrano zadovoljstvo. Čut ćete na koje sve probleme jedan PM nailazi i rješava u svakodnevnom radu u Infinumu.

_Vedrana Čolić, Project Manager (Infinum)_

Vedrana je PM u Infinumu i veliki ljubitelj četvernožaca. U slobodno vrijeme se bavi se psima, edukacijom i tečajevima. Kada slobodno vrijeme nije podređeno psima voli ići u planine, po mogućnosti tamo gdje nema signala.

----------------

### 18:40 - 19:10 : Setup WP teme za rad s komponentama

Component workflow unutar wordpressa; od organizacije strukture teme s twigom, preko living styleguida-a s pattern labom do vizualnog testiranja komponenti.

_Luka Smolčić, Frontend Developer (Locastic)_

Luka se webom bavi već 10ak godina, ispočetka kao freelancer, a zadnjih nekoliko godina kao frontend developer u splitskoj Agenciji Locastic. Trenutno ga najviše zanimaju dizajn sistemi, performance optimizacije i animiranje interakcija.

----------------

### 19:10 - 19:40 : QUO VADIS VIDEO?

Bruno će govoriti o tome zašto je video bitan u stvaranju web aplikacija i koje sve uloge može obnašati u jednom takvom sustavu. Proći ćemo i moderne trendove u uporabi videa na webu te zašto bi ga obavezno trebali uvrstiti u svoj arsenal marketinških alata.

Link na prezentaciju: https://docs.google.com/presentation/d/1iUwayG_k7aJMpelEb_hh7Q63pIcXB-Aqi_zPxMGCkOw/edit?usp=sharing

_Bruno Zagorščak, Video producent (Neuralab)_

Jedan je od trojice osnivača prve online televizije u Hrvata - Transmeet.Tv i partner u matičnoj kompaniji Neuralab gdje 'hendla' video produkciju i kreaciju interaktivnog sadržaja. Iza sebe ima 12 godina iskustva i preko 500 video uradaka.

----------------

### 19:40 - 19:45 : Raffle

----------------

### 19.45+ : Grof Melin i Infinum Dev(ale)oper pivo + Namaste Indian restaurant catering
