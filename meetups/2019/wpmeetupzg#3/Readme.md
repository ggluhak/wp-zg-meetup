# 3nd Zagreb WordPress Meetup

[meetup.com link](https://www.meetup.com/Zagreb-WordPress-Meetup/events/262868030/)

# Details

Zagreb WordPress Meetup ne staje ni preko ljeta. Nakon održanog WordCampa Europe u Berlinu puni dojmova nastavljamo s predavanjima. Osim standardno zanimljivih predavanja i raffle nagrada, zahvaljujući našem domaćinu Neuralabu, ovaj put imat ćemo i video streaming.

Okupljanje počinje u 18 sati u Travel & technology HUB-u Gacka16, a nakon predavanja ćemo se družiti na terasi (ukoliko nas vrijeme posluži).

Vidimo se 31. srpnja od 18 sati u Gacka16 HUBu, u Gackoj ulici broj 16 (pokraj NSK-a).

Prijava je obavezna (i besplatna) putem meetup.com.

##Raspored

### 18:00 - 18:10 : Okupljanje i uvod

----------------

### 18:10 - 18:40 : Izrada digitalnog proizvoda iz perspektive dizajnera

Dizajneri moraju pratiti trendove, neprestano implementirajući proces dizajna kada dođe do velike promjene - sjetite se Atomic design-a ili Gutenberg blokova. Ući ćemo u detalje radnog tijeka dizajna, uzimajući u obzir sve aspekte o kojima dizajner treba voditi računa pri izradi digitalnog proizvoda. Od apstraktnih ideja do detaljnih prototipa, od razgovora s klijentima do dokumentiranja za programere, postoji mnogo aspekata i vještina koje trebamo posjedovati i koristiti za svaki projekt. Dobar proces dizajna pomaže da sve sjedne na svoje mjesto i teče glatko. Predavanje će vam pružiti opsežan pregled onoga što je potrebno da budete dizajner u digitalnom dobu. Koristeći koncepte i praktične primjere, pratit ćemo procesne obrasce i problematiku na koju nailazimo u raznim WP i Woo projektima po narudžbi u Neuralabu.

_Emanuele Lizzi (Neuralab)_

Emanuele je Design lead u Neuralabu, timu koji se bavi dizajnom i razvojem custom WordPress i WooCommerce aplikacija. Ima 8 godina WordPress iskustva na različitim projektima (kao što su custom eCommerce riješenja, web portali, javne i državne aplikacije) kao i u vođenju tima.

----------------

### 18:40 - 19:10 : Kako i zašto pokrenuti blog na WordPressu

U doba Youtubea, Instagrama i ostalih video platformi, blogovi više nisu popularni kao nekada. Međutim, i dalje možete naći publiku ako pišete o onome što ljude zanima. U ovom predavanju čut ćete priču o stvaranju bloga hiza.xyz. Bit će uključeno sve, od načina na koji se planiraju objave, pa do mikro optimizacija na WPu koje možete napraviti kako bi vas mogli pronaći na internetu. Predavanje je namijenjeno svima, programerima, blogerima ili onima koji tek planiraju postati jedno od toga.

_Ivan Kocijan (Infinum)_

Ivan radi kao Android team lead u Infinumu. U slobodno vrijeme megafonom motivira programere i sladoledom puni Ledovu škrinju u firmi. Također, voli trubiti, kako na svadbama tako i na manje svečanim prigodama poput putovanja do posla.

----------------

### 19:10 - 19:40 : Dizajner VS. programer - Problemi i kako ih riješiti

Lako je zaboraviti da svi radimo prema zajedničkom cilju - boljim aplikacijama. Pričat ćemo o tome na šta obje strane trebaju obratiti pažnju kad međusobno komuniciraju, koja pitanja da postavljaju i kada.

_Tin Jurković (Async Labs)_

Tin je iOS developer koji trenutno radi u Async Labsu. Kada ga pitaju što bi o sebi rekao kao developeru, kaže “s godinama ne postaješ bolji developer, nego bolje naučiš koristiti Google.” U slobodno vrijeme putuje, završava 3. godinu studija, igra košarku ili Playstation, kuha, vozi bicikl, a ponekad surađuje i kao konzultant s raznim start up-ovima i na raznim projektima, gdje svojim dugačkim jezikom i idejama ne rijetko zna zakomplicirati ostalim developerima život.

_Kristijan Korman (Cinnamon)_

Kristijan se bavi UX/UI dizajnom preko 5 godina. Prije toga je radio kao front-end web developer/dizajner najviše na Wordpress projektima sa uspješno odrađenih preko 50 projekata. Trenutno radi kao Lead dizajner u Cinnamon Agencyu i vodi tim od 6 dizajnera.
----------------

### 19:40 - 19:45 : Raffle

----------------

### 19.45+ : Snacks & Beers
