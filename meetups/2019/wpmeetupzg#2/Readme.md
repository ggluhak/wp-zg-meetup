# 2nd Zagreb WordPress Meetup

[meetup.com link 1](https://www.meetup.com/Zagreb-WordPress-Meetup/events/261293486/) 

# Details

Nakon uspješno održanog (službenog) prvog Zagreb WordPress meetupa, ponovno se okupljamo kod novog domaćina, 28. svibnja u novom uredu Q Software-a u Reljkovićevoj ul. 4. Okupljanje počinje u 18 sati. I ovaj put nas čekaju zanimljiva predavanja, raffle nagrade (jedna posebna nagrada), raznorazni goodiesi i slično. Q se kao domaćin pobrinuo da ne budete gladni i žedni. Sve što trebate je doći i poslušati izvrsna predavanja te širiti poznanstva u hrvatskoj WordPress zajednici.

Vidimo se 28. svibnja od 18 sati u Q Softwareu.

Prijava je obavezna (i besplatna) putem meetup.com.

## Raspored

### 18:00 - 18:10 Okupljanje i uvod

-------------

### 18:10 - 18:40 : Simplified WordPress Workflow

Jasmina će prezentirati kako i zašto najbolje te najbrže organizirati workflow u agencijskim ili free-lancerskim WordPress projektima. U prezentaciji će predstaviti pojednostavljeni i ubrzani ForgeBIT-ov basic workflow. Također, ideja je dotaknuti WordPress problematiku s kojom se često susrećemo, a najbolja praksa još uvijek nije definirana. Neke od tema biti će: potreba dizajna u PSD-ovima, premium, starter ili custom teme, pluginovi, page builderi i slično. Sve zajedno biti će popraćeno dinamičnim anketama u stvarnom vremenu s ciljem poticanja rasprave i kolektivnog komentiranja rezultata u svrhu olakšanja života za WordPress entuzijaste.

__Jasmina Zaro__

Jasmina je WordPress developer u ForgeBIT-u, digitalnoj agenciji koja se bavi web developmentom i e-commerce rješenjima, dizajnom i više-manje svime što se veže za digitalni marketing. ForgeBIT iza sebe ima više od 300 uspješno završenih projekata na internacionalnoj i regionalnoj razini, a Jasmina je relativno novo, ali pravo pojačanje za agenciju.
Jasmina na WordPressu radi preko 6 godina, a susretala se je sa različitim projektima od customa pa do site buildanja s drag&drop rješenjima.

-------------

### 18:40 - 19:10 : Korištenje Gutenberg blok editora u modernom developmentu

Novi blok editor koji je postao dio WordPress-a od verzije 5.0 nam donosi velike mogućnosti i nove načine za razvoj tema i pluginova. U ovoj prezentaciji ćemo vidjeti kako se on može prilagoditi zahtjevima klijenata i kako developeri mogu na najbolji način iskoristiti potencijal novog editora. Pored toga ćemo vidjeti i kako najbolje prilagoditi editor za nove projekte i primjere registracije blokova s modernim alatima.

__Žarko Đurić__

Web Developer sa preko 8 godina iskustva u WordPress developmentu, zaposlen u Q Sofware gdje radi na različitim WordPress projektima za male i velike kompanije. Razvija i održava nekoliko WordPress plugina i tema, doprinosi open source software zajednici u slobodno vrijeme. Iako najčešće radi na back-endu, ni front-end mu nije stran i rado surađuje na JavaScript projektima. Redovno pobjeđuje prijatelje u kuglanju.

-------------

### 19:10 - 19:40 : Reverse Lead Capture: Wordpressom i pametnim oglašavanjem do klijenata

Jedan od najvećih izazova agencija i freelancera je svakako način dolaženja do novih klijenata. Mateov tim je složio proces koji se bazira na Wordpressu, a koji uporabom Google Page Speed Insightsa i GTmetrixa, te pametnim oglašavanjem putem Linkedina okreće proces klasičnog “upoznavanja sa klijentima” te ih dovodi do toga da se sami javljaju i prelaze u hot leadove.

__Mateo Starčević__

Mateo je bivši Googler i vlasnik riječke digitalne agencije Cosqai, sedmeročlane agencije koja se bavi dizajnom, developmentom i digitalnim oglašavanjem. U Googleu Portugal je radio kao trener za EMEA Google Ads support i vodio tim od stotinjak ljudi, a sada vodi Cosqai, agenciju fokusiranu na US tržište, koja u manje od godinu dana ima više od 100 uspješno završenih projekata i koja je ušla u uži izbor za freelancer profil godine na Freelancer.com platformi. U Cosqai-u trenutno rade 3 Wordpress developera koje nadgleda.

-------------

### 19:40 - 19:45 : Raffle & Druženje

-------------

### 19.45 + Snacks & Beers
