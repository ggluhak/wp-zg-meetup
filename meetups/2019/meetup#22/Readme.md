# 21th WordPress Zagreb meetup

[meetup.com link](https://www.meetup.com/wordpress-croatia/events/258291071/)

# Details

Evo nas opet nakon dva mjeseca u novoj godini s 21. WordPress meetupom u Zagrebu.

Nastavljajući s novitetima ovaj put smo odlučili meetup održati u prostorijama HUB385 30.01. u 18h. Imamo tri izvrsna predavača i zanimljive teme, te kao i zadnji put, nagrade koje ćemo dijeliti u tomboli.

Prijava je obavezna (i besplatna) putem meetup.com.

Vidimo se u na meetupu.

## Raspored

### 18:00 : Okupljanje i uvod

-------------

### 18:15 : e-Residency – Digitalna nacija koja raste

Zašto Estonija postaje sve jača digitalna nacija, privlačeći svojom ponudom sve više freelencera, digitalnih nomada i startupa iz svih krajeva svijeta? Možemo li i mi iz Hrvatske uskočiti u ovaj vlak? U predavanju ćemo na primjeru iz osobnog iskustva objasniti što je e-Residency i čemu služi, zašto, kako i u kojim situacijama otvoriti firmu u Estoniji, a zašto i kada ne. Usporediti ćemo Estoniju s Hrvatskom (također iz osobnog iskustva) i pogledati u budućnost kroz upravo objavljeni e-Residency 2.0 program. Predavanje je namijenjeno freelancerima i svima koji razmišljaju o pokretanju vlastitog posla i ne žele većinu svog vremena, talenta i vještina trošiti na premetanje papira.

__Krešimir Meze__

Friški WordPressovac, no stari developer. Nakon skoro 20 godina rada po hrvatskim IT firmama kao programer, UI dizajner, voditelj razvoja, product owner i konzultant, upustio se prije 3 godine u avanturu freelancinga na hrvatski način. Povremeni predavač na konferencijama u Hrvatskoj i Europi. Ljubitelj putovanja i planina, a ponekad opali i koju fotku, uči crtati i uvijek voli skuhati nešto fino :)

-------------

### 18:40 : Napredni WP Rocket "Ahaa" trenuci

WP Rocket cache je jednostavan za postaviti ukoliko radite sa klasičnim WordPress stranicama, no što se desi ako imate decoupled WordPress ili želite cachirati REST API rute? U ovom predavanju ići ćemo u detalje kako WP Rocket cache radi i skupa ćemo doći do nekih "ahaa" trenutaka koji će vas poštedjeti glavobolja ukoliko planirate raditi sa WP Rocket cache pluginom.

__Ivan Ružević__

Ivan je profesionalni web developer s više od 10 godina iskustva u dizajnu i developmentu. Danas radi kao WordPress Team Lead u Infinum. Njegova specijalnost je front end development, no radio je s raznoraznim tehnologijama i programskim jezicima. Krenuo je kao dizajner 2007. godine, no s vremenom je promijenio fokus na programiranje. Osim front end programskih jezika (JS, CSS/SASS, HTML) radi i s backend tehnologijama u PHPu (Laravel, Symfony, Magento, WordPress). WordPress mu je došao u fokus od verzije 2.8 i od tada se bavi WordPress developmentom.

-------------

### 19:05 : Remove the clutter

Andrija će pričati o pravoj dozi minimalizma u dizajnu, koja rezultira najmanjim kognitivnim naporom za korisnika. S okupljenima će podijeliti savjete za korisnike koje bilo tko može implementirati u sadašnjim ili budućim projektima.

__Andrija Prelec__

Andrija Prelec jer rođen u Križevcima. Diplomirao je na Grafičkom Fakultetu u Zagrebu i svoje vještine dizajna grafičkih proizvoda izbrusio je prilikom rada na brojnim projektima u Shoutemu i Fiveu proteklih par godina. Trenutno je lead dizajner u Specku i vlasnik je PIXL agencije. Sebe opisuje kao kreativnog partnera forward-thinking businessa.

-------------

### 19.30+ : Druženje
