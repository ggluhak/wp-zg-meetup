# 20th WordPress Zagreb meetup

[meetup.com link](https://www.meetup.com/wordpress-croatia/events/256573873/)

# Details

Nakon podulje stanke uz nove organizatore (ali uz veliku pomoć prošlih) uspjeli smo se dogovoriti za 20. zagrebački WordPress meetup.

U dobro poznatoj lokaciji u dvorani CARNet-a 30.11. u 17.30h održat će se tri predavanja po 20 minuta + vrijeme za pitanja.

Ovaj meetup će biti malo drugačiji jer smo odlučili tražiti pomoć sponzora pa stoga imamo i neke zanimljive nagrade za podijeliti putem nasumičnog odabira. Nadamo se da ćete doći u što većem broju, naučiti ponešto novo i možda osvojiti zanimljive nagrade :)

Prijava je obavezna (i besplatna) putem meetup.com. Vidimo se u CARNetu 30.11.

## Raspored

### 17:30 : Okupljanje i uvod

-------------

### 17:45 : Vue kao frontend s WP REST apijem

Mario i Dario će na primjeru svog projekta govoriti o headless WordPress-u s REST apijem i Vue frontendom. U svojem predavanju će opisati razvoj jednog takvog sustava. Bitan dio samog weba je slanje vijesti iz vanjskog izvora koji se potom u WordPressu mora odobriti od strane admina, za što je WordPress u konačnici i dizajniran.

__Mario Janković__

Mario je predavač na Tehničkom veleučilištu u Zagrebu, ali prije svega već više od jednog desetljeća frontendaš, dizajner i web entuzijast koji će nam kroz priču o stranici eventa na temu prava žena, pokazati produkt ljubavi WordPressovog novog API-a u backendu i Vue frameworka na front-u.

__Dario Ferderber__

Dario je front-end developer s dugogodišnjim iskustvom. Jedno vrijeme radio je kao back-end developer pa mu ni to područje nije strano. Zadnjih pola godine – godinu najviše voli koristiti Vue.js i zanima ga jedino JavaScript. Voli brze webove i jako brine za performanse istih, a od tuda je došla i ljubav za Nuxt-om. Ovom prilikom ispričat će nam kako se jednostavno može napraviti super brzi web uz pomoć Nuxt-a i novog WordPressovog API-a.

-------------

### 18:10 : Custom Gutenberg Block

Gutenberg je tema o kojoj se trenutno najviše priča u WordPress svijetu. Novi editor donosi puno novih promjena, kako za urednike tako i za WordPress developere. Unatoč velikom broju otvorenih issue-a na GitHubu, upitnog datuma izlaska i učinka na postojeće stranice, Gutenberg je definitivno najveći pothvat unutar WordPress ekosustava. Mnogim developerima, koji već dugo rade s WordPressom, novi editor i novo okruženje moglo bi stvoriti jako puno nepoznanica.
U ovom predavanju obradit će se osnovni setup za razvoj custom blocka, anatomija i sastavnice istog te primjer custom blocka s dodatnim opcijama uređivanja.

__Gabriel Glogoški__

WordPress Engineer u Infinumu i fan svega iz frontend svijeta. Uživa u isprobavanju novih alata i libraryja koji mu pomažu u izradi lijepih web stranica. WordPressom se bavi dvije i pol godine i to okruženje mu je omogućilo da pohvata dosta backend koncepata. S WordPressom i WooCommerceom je radio na stranicama svih veličina te se osim tema i pluginova bavio i custom integracijama.

-------------

### 18:35 : WordPress pluginovi za SEO

Kroz osobnu priču o tome s čime se Tomislav susretao do sada u SEO projektima gdje je imao priliku koristiti WordPress pluginove (poput Yoast SEO, All in one SEO i drugih), pokušat će nam približiti što se sve može postići kroz SEO pluginove, što se od toga može postići besplatno, a što se ne može uopće postići (barem ne direktno kroz plugin ili bez pomoći developera). Pričat će nam o neugodnostima, ali i o lijepim trenucima (da, mogu postojati i lijepi trenuci s WordPress pluginom). Nadamo se kako će Tomislav nekome tko je na sličnom putu pomoći da smanji vrludanje ili možda nekog drugog inspirirati da se samostalno više pozabavi ovim aspektom optimizacije WP web stranice.

__Tomislav Lukinić__

Suosnivač i partner u Granular Groupu. Do nedavno je radio kao Senior Digital Analyst u agenciji 404. Tomislav ima višegodišnje iskustvo u radu na projektima u području web analitike, optimizacije za tražilice i općenito online marketinga uglavnom usmjerenog na web stranice i pull/inbound, ali kroz "cross-channel" pristup.

-------------

### 19.00+ : Druženje
